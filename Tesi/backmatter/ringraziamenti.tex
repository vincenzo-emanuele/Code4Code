\phantomsection
\chapter{Ringraziamenti}
\markboth{Ringraziamenti}{}
Tutto ciò che ho scritto in queste pagine è frutto di un indimenticabile viaggio che mi ha insegnato molto più di quanto io sia riuscito anche solo lontanamente a comunicare. Diverse persone hanno arricchito e reso entusiasmante il mio viaggio, ed in questo momento sento di volerle ringraziare.\\
In primo luogo voglio porre i miei più sentiti ringraziamenti al Prof. Fabio Palomba e al Dott. Emanuele Iannone, che dal primo momento hanno creduto nel mio progetto sostenendomi e dandomi consigli sul modo in cui approcciare i problemi che mi sono ritrovato a fronteggiare durante il mio cammino. Grazie a loro il mio percorso di tesi è stato un continuo esplorare e valutare nuove idee, talvolta nate da semplici osservazioni e poi diventate realtà.\\
Poco fa ho definito il mio percorso universitario un viaggio. Voglio ringraziare i preziosissimi compagni con cui ho condiviso questo viaggio: Lorenzo, Hermann, Felice, Mattia, Alfonso e Antonio. Ognuno di loro ha lasciato un segno indelebile su questo viaggio e senza di loro non sarei ciò che sono adesso. Tutto quello che abbiamo condiviso, soprattutto durante i momenti più bui di questi ultimi periodi, mi ha insegnato molto ed ha reso questo viaggio il più bello della mia vita.\\
Un ringraziamento particolare va al mio carissimo amico Vincenzopio che durante questi mesi si è costantemente interessato al mio lavoro di tesi, ed ha sempre ascoltato le mie idee e "sopportato" il mio irrefrenabile euforismo in alcuni momenti particolari. È sempre stato un punto di riferimento su cui poter contare ed un sostegno fondamentale durante questo viaggio.\\
Voglio ringraziare di cuore anche la mia amica Alessia, che mi ha sempre sostenuto ed ascoltato e che considero una delle persone più empatiche e sensibili che conosco. È sempre riuscita a comprendere i miei timori e le mie ansie ed ha sempre creduto in me dal primo giorno di quest'avventura.\\
Un ringraziamento speciale va al mio saggio mentore Mimmo Cioffi, che mi ha sempre stimolato e spronato a dare il meglio, credendo in me e nelle mie capacità dal giorno in cui mi ha conosciuto, soprattutto nei momenti in cui ero io a non credere più in me stesso. Se sono riuscito ad affrontare con positività e determinazione questo viaggio, è in gran parte merito suo e della fiducia che ha sempre riposto in me.\\
Quest'importante traguardo voglio dedicarlo ai miei genitori, che mi hanno cresciuto e sostenuto donandomi  incondizionatamente una parte di loro stessi. Un doveroso ringraziamento va a loro e alla loro capacità di consigliare, senza mai avere la presuzione di imporre le loro idee; voglio ringraziarli per avermi dato anche la possibilità di sbagliare e di imparare dai miei errori, di cadere e di imparare a rialzarmi.\\
Un ultimo, commosso, ringraziamento va alla mia dolcissima zia Rina, che avrebbe tanto voluto condividere con me la gioia e l'emozione di questo traguardo.